\chapter*{Wstęp}
\addcontentsline{toc}{chapter}{Wstęp}
% Zadania do pracy od promotora:
% 1. Podstawy funkcjonowania internetu - założenia i ich realizacja
% 2. Problematyka prywatności i anonimowości w internecie
% 3. Przegląd metod cyfrowego odcisku palca przeglądarek internetowych i urządzeń podłączonych do internetu
% 4. Wyzwania i rozwiązania związane z metodami cyfrowego odcisku palca
% 5. Opracowanie autorskich przykładów prezentujących możliwości metod cyfrowego odcisku palca
% 6. Przeprowadzenie eksperymentów i opracowanie wyników

% Schemat wstępu:
% [x] 1. Dlaczego autor wybrał dany temat pracy?
% [x] 2. Jakie jest tło, na którym zarysowuje się dany problem?
% [x] 3. Jakie są cele badań i jak sformułowane są zadania badawcze?
% [x] 4. Dlaczego te zadania uznać można za ważne?
% [x] 5. Co jest przedmiotem badań?
% [x] 6. Jaki jest zakres analizowanych problemów, a niekiedy jaka jest cenzura czasowa?
% [x] 7. Co w pracy mogłoby się znaleźć, ale ze względów merytorycznych, logicznych czy nawet objętościowych, zostało pominięte?
% [-] 8. Jakie zastosowano metody badań i dlaczego je wybrano?
% [x] 9. Jaki jest stand wiedzy (źródeł) w danym obszarze badawczym?
% [ ] 10. Z jakimi trudnymi problemami spotkał się autor przygotowując pracę?
% [ ] 11. Jaka jest struktura pracy?
% [ ] 12. Jak należy rozumieć i definiować niekonwencjonalne pojęcia lub skróty używane w pracy?

Temat niniejszej pracy został wybrany głównie ze względu na chęć przedstawienia
niektórych aspektów metod cyfrowego odcisku palca przeglądarek internetowych i
urządzeń podłączonych do Internetu społeczności akademickiej w Polsce:
możliwościach, zagrożeniach, wyzwaniach i rozwiązaniach z nim związanych. Autor
niniejszej pracy zauważa także powiększający się problem kryzysu prywatności w
Internecie, który często przenika także do świata fizycznego.

Identyfikacja użytkowników Internetu zaczęła być pożądana w chwili kiedy
Internet stał się masowym medium. Identyfikacja wykorzystywana jest zwykle do
śledzenia użytkowników przez platformy reklamowe w sieci, ale może być także
używana do całkowitej deanonimizacji użytkowników. Tworzenie cyfrowych odcisków
(\emph{fingerprinting}) palca to jedna z metod identyfikacji, która pozwala
serwerom WWW jednoznacznie zidentyfikować urządzenie użytkownika za pomocą
informacji wysyłanych przez to urządzenie lub przeglądarkę internetową
(działającą na tym urządzeniu) wtedy, kiedy te informacje są unikalne dla
większości z nich, tworząc ich cyfrowy odcisk \emph{fingerprint}. Pisząc
bardziej obrazowo: na przykład w przypadku przeglądarek---w przeciwieństwie do
cookies lub lokalnych obiektów przechowywania cyfrowy odcisk przeglądarki
internetowej pozostaje ten sam nawet w tzw. trybie prywatnym, lub po
zresetowaniu przeglądarki do ustawień fabrycznych. Jest to zatem identyfikacja
niezależna od stanu, którą na dodatek bardzo trudno wykryć lub jest to zupełnie
niemożliwe. Biorąc pod uwagę te właściwości, jest to zupełna nowość w tej
materii. Tworzenie cyfrowych odcisków palca rzutuje m.in. na obszary
bezpieczeństwa komputerowego i prywatności. W historii Internetu bezpieczeństwo
i prywatność były często rozważanymi tematami; dyskusja o bezpośrednich
zagrożeniach w związku z tymi obszarami i czynne zapobieganie ich rozwojowi jest
zwykle sprawą najwyższej wagi. Celem niniejszej pracy jest zapoznanie odbiorcy z
koncepcją cyfrowych odcisków palca, zbadanie problematyki prywatności i
anonimowości w ich kontekście i wyróżnienie oraz szczegółowe opisanie kluczowych
metod tej techniki identyfikacji użytkowników. Rozważana jest także skuteczność
tych metod i możliwości usprawnienia ich efektywności.

W pracy skupiono się na genezie tworzenia niniejszych odcisków, zagrożeniach,
jakie ze sobą niosą, pozytywnych aspektach dostępności kolejnej metody
identyfikacji użytkowników (analizowany jest m.in. potencjał w operacjach
wojskowych w cyberprzestrzeni), podstawowych (na których bazie buduje się
bardziej skomplikowane) metodach i utworzeniu klasyfikatora, który w domyśle
powinien jeszcze bardziej zwiększyć ich efektywność. Ze względów logicznych i
objętościowych w pracy pominięto nieużywane już (zwykle dotyczące identyfikacji
urządzeń, które nie komunikują się za pomocą przeglądarki) lub bardzo
szczegółowe metody, których dokładna implementacja i działanie jest silnie
zależne od konkretnych potrzeb.

Stan wiedzy badanego obszaru jest relatywnie słaby, ale wynika to z jego
młodości. O tworzeniu cyfrowych odcisków palca przeglądarek internetowych i
urządzeń podłączonych do Internetu rozmawia się od około dekady. Wtedy
opublikowana zostaje pierwsza praca definiująca niektóre z podstawowych efektów,
z którymi mamy do czynienia do tej pory. Większość badań powstała ze względu na
obserwację rozwoju opisywanych metod ,,w środowisku naturalnym''; tworzenie
cyfrowych odcisków używane było przez różne firmy przed zgłębianiem tematu w
środowisku akademickim. Obszar jest zatem dosyć młody, ale liczba publikacji z
nim związanych nie przestaje rosnąć.
